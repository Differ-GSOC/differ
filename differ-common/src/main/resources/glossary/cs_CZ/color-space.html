Barevný model používá základní barvy a mísení těchto základních barev do výsledné barvy. Barva světla je totiž dána v nejjednodušších případech i jedinou vlnovou délkou viditelného záření, běžně v přírodě však jde o směs mnoha záření různých vlnových délek, ba dokonce o směsi celých spojitých spekter. Možných kombinací je mnoho, lidské oko z nich navíc vnímá pouze některé: Matematicky lze definovat jeho antropomorfní barevný prostor (nebo alespoň jeho aproximaci), navíc absolutně měřitelný v reálných fyzikálních jednotkách. Barevné modely pak popisují v rámci daného prostoru především relativní poměry jednotlivých bodů snímku mezi sebou vzájemně, než aby bylo cílem měření jednoho bodu jako takového. Různé barevné modely se navíc sice snaží napodobit barvy co nejvěrněji, v praxi se však používají modely, u kterých je zvolen vhodný kompromis mezi přesností podání barevného dojmu na jedné straně a složitostí konkrétního modelu a obtížností jeho použití na straně druhé [Wiki].
